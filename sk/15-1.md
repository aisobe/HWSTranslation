# Nastavovanie

Ako sa približujeme k polovici týchto návodov, je na čase si predstaviť jednu z najdôležitejšich techník vo vývoji iOS: animácie. Nanešťastie mnoho ľudí ešte stále nepokladá animácie za vôbec dôležité, čo má za následok zopár dôsledne škaredých dizajnov užívateľských rozhraní.

Animácia – uvádzanie vecí do pohybu, zmeny velikostí atď. – naších view nie je len o skrášľovaní vecí, aj keď sa jedná určite o veľkú časť. Jej hlavnou úlohou je dať užívateľovi referenciu čo sa mení a prečo a pomáha im lepšie chápať zmenu stavu aplikácie.

Pri použití navigation controller-u na zobrazenie nového view controller-u nechceme aby sa nový controller len zobrazil, ale aby sa na svoje miesto animoval a dal tak jasne najavo že predošlá obrazovka nikam nezmizla. Je na ľavej strane, odkiaľ sme sa sem dostali.

Určite nám už leziem na nervy keď sa opakujem, ale iOS má neskutočne výkonný balík nástrojov pre animácie, ktorý sa tiež veľmi ľahko používa. Viem, viem, som ako pokazený gramofón, že?

Nebudeme sa len spoliehať na moje slová – vyskúšajme si spoločne nejaké animácie, aby sme presne videli ako fungujú. Tiež sa stretneme so switch/case po prvý krát a naučíme sa niečo o struct-e `CGAffineTransform`, ktoré nám oba budú slúžiť aspoň tak dobre, ako animácie. Takže vytvoríme nový Single View App projekt v Xcode nazvaný Project15.

Stiahnime si prosím súbory k tomuto projektu z GitHub-u (<https://github.com/twostraws/HackingWithSwift>) a nakopírujme ich adresár nazvaný Content do nášho Xcode projektu. Nakoniec ho nastavíme pre prácu v landscape móde len na iPad-och. Animácie určite fungujú na všetkých zariadeniach a vo všetkých orientáciách, nateraz bude ale jednoduchšie pracovať s fixnou veľkosťou.
