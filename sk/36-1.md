# Nastavovanie

V tomto projekte vytvoríme klon hry Flappy Bird nazvaný Crashy Plane. Flappy Bird sa počas hrania sprvu možno javí ako pozoruhodne jednoduchá hra avšak na pozadí sa toho deje veľa: fyzika, animácie, nekonečné skrollovanie a mnoho iného – jedná sa o projekt hodný štúdia.

Než začneme, si prosím stiahneme všetky pre tento projekt potrebné súčasti z <https://github.com/twostraws/HackingWithSwift>, aby sme mohli pokračovať. Ak sme nikdy pred tým Flappy Bird nehrali, myšlienka je jednoduchá: aby sme vtáčika udržali vo vzduchu a nespadli na zem alebo nenarazili do trubiek, musíme tap-núť na obrazovku. V našej hre sa bude jednať o lietadlo a prekážky ako hory, ale myšlienka ostáva tá istá.

Všetky súbory ktoré si stiahneme sú licencované pod CC0 / public domain, čo znamená že ich môžeme používať akokoľvek sa nám zapáči bez udania skutočného autora. Pokiaľ by sme skutočným autoromchceli vzdať vďaku za ich prácu, môžeme si prečítať README.txt zo zip súboru. Grafika hry pochádza od dizajnéra menom Kenney, ktorý ponúka ohromnú zbierku public domain herných súčastí za drobný príspevok – ak to s vytváraním hier myslíme vážne, mali by sme jednoznačne [navštíviť jeho stránku](http://kenney.itch.io/kenney-donation).

Všetko pripravené? Výborne! Spustíme Xcode a vytvoríme nový projekt z hernej šablóny. Vyberieme si Swift ako jazyk a SpriteKit pre hernú technológiu, potom nastavíme názov na Project36 a klikneme na Next a potom Finish. Pred tým než sa posunieme ďalej, zmeníme prosím nastavenia projektu tak, aby podporoval iba iPhone v portrait móde – to je prirodzené prostredie pre Flappy Bird.
