# Nastavovanie

Je čas na ďalší aplikačný projekt a tentoraz sa naučíme o MapKit-e: mapovacom framework-u od firmy Apple, ktorý nám umožňuje označovať polohy, plánovať cesty a približovať si svet použitím pár ťahov.

Práca s MapKit-om po nás vyžaduje, aby sme sa naučili pracovať s množstvom nových objektov, takže som sa pokúsil zostaviť tento projekt tak jednoducho, aby sme sa mohli zamerať na prácu s mapami. V tomto projekte vytvoríme aplikáciu, ktorá bude zobrazovať polohy hlavných miest vo svete a ak si niektorú z nich vyberieme, zobrazí nám viac informácií.

Vytvoríme nový Single View App projekt v Xcode a nazveme ho Project19. Presunieme sa do Interface Builder-u pre náš view controller a vložíme ho do navigation controller-u. Vyhľadáme slovo "map" v knižnici objektov, vložíme map view do nášho view controller tak, aby zaberal celú plochu a potom použijeme Resolve Auto Layout Issues > Add Missing Constraints tak, aby sa dotýkal všetkých hrán. Tiež budeme chcieť, aby bežal pod home indikátorom na iPhone X, takže označíme main view pre tento view controller (rodiča map view), presunieme sa do size inspector-u, a odznačíme Safe Area Layout Guide box.

Teraz, spustíme náš program a… crash? Ale nie. Čas pustiť sa do kódenia!
