# Nastavovanie

Vitajte do druhej polovice týchto návodov! Od teraz budú aplikácie ktoré spolu vytvoríme presahovať obyčajný UIKit, aby sme preskúmali nové spôsoby využitia Apple nástrojov pre tvorbu skvelých aplikácií. V tomto projekte vytvoríme rozšírenie pre Safari, ktoré nám umožní vložiť verziu našej aplikácie priamo do action menu Safari a spracovať dáta Safari zaujímavými spôsobmi.

Čo mám presne na mysli keď vravím "zaujímavými spôsobmi"? Naše malé rozšírenie Safari načíta adresu URL a titulku stránky ktorú užívateľ navštívi a potom mu zobrazí veľké textové pole do ktorého bude môcť napísať JavaScript kód. Keď toto rozšírenie odklikneme, spustíme JavaScript v Safari.

Toto je prvý z dvojice projektov, ktoré budú *náročné*. Nie preto že by som vás chcel mučiť, ale pretože sa naše schopnosti zlepšujú a je načase sa pustiť do väčších výziev. V tomto projekte je celkové množstvo kódu ktorý napíšeme relatívne malé, pretože jeho väčšinu nám poskytne Xcode. Jedná sa avšak o ťažko pochopiteľnú vec a budeme mať veľa čo pochopiť, takže sa nám to možno bude javiť ako nekonečný príbeh.

Minimálne nám bude tento projekt užitočný a tiež sa veľa naučíme – aspoň o rozšíreniach Safari a novej class-e nazvanej `NotificationCenter`.

Začíname: vytvoríme nový Single View App projekt v Xcode nazvaný Project16.
