# Odakle Početi?

Napravio sam ogroman serijal tutorijala koji uče Swift od nule, pomagajući da napravite preko 20 pravih aplikacija i igara. Učićeš sve najbitnije tehnologije koje su potrebne da bi postao/la odličan iOS developer, ali je napisano po principu "need-to-know" tako da učiš samo one delove Swifta koji imaju značaj za svaki određeni projekat. Na kraju naučićeš ceo jezik i imaćeš mnogo aplikacija da pokažeš svoj rad.

Ako voliš da učiš jezik praveći praktične projekte, možeš preskočiti ovaj uvod u jezik i krenuti pravo na kodiranje. Međutim, ako je ovo tvoj prvi put da koristiš Swift, gotovo sigurno ćeš naći ovaj uvod korisnim zato što te vodi kroz sve najbitnije karakteristike jezika.

**Ne zameram za koju god opciju se odlučiš, zato ti i dajem obe opcije.**

Ako preferiraš da učiš Swift na primerima, savetujem te da preskočiš ostatak uvoda i kreneš pravo na Prvi projekat (Project 1) gde ćeš početi da učiš Swift sa pravom aplikacijom.

Ako preferiraš da učiš Swift u celosti, onda nastavi da čitaš ovaj uvod u jezik. Kada završiš, u svakom slučaju ćeš krenuti na Prvi projekat (Project 1) gde ćeš primeniti Swift koji si naučio na pravu aplikaciju.

Ne brini, ništa ne propuštaš: ne postoji *ništa* u ovom uvodu što nije već pokriveno u kasnijim projektima. Ja ti samo predstavljam ovaj izbor zato što ti znaš bolje od mene na koji način najbolje učiš, s toga možeš da izabereš svoju početnu tačku.
